Ludovicus Daae

lectori benevolo

S.

Est haec programmutum scriptoribus quasi consuetudO, ut excusent temporis angustias. Quam
autem ad benevolentiae captationem mihi forsitan, si cuiquam, jure confugere licuerit, quippe cui acl
hocce opusculum conficiendum ne dimidii quidem mensis spatium concessum fuerit. Postridie enirn
Idus Junias vir clarissimus Fridericus Brandt‚ jurisconsultuS,„hoc anno rectoris apud nos munere iungens
et mox nomine Universitatis Heidelbergam profecturuS‚ a me petiit, ut adomarem ejusmodi tabellam,
quam vulgo vocant votivam, sincerum amorem animumque gratissimum testificaturam‚ quo et nostra
academia, remota licet et non aetate tantum inferior, inclytam Ruperto-Carolam prosequitur sororem.
Cui quum rogationi praestantissimi collegae libenter adnuerem, cupii tamen optimis Universitatis nostrae
votis literarium et1am qualecunque munusculum adjicere. Sed opus suit maturato. Statueram enim, ut hoc
ipso jam mense peregre proficiscerer.

Sed priusquam ad reliquias nonnullas Joannis Agricolae, quas ut ederem decrevi, describendas
transierO, liceat mihi, id quod a sollemni occasione non alienum videbitur, de popularibus nostris qui
olim Heidelbergae studiorum caussa versati sunt, paucis verbis disserere.

Quo tempore Heidelbergensis nata est universitas, eo nostris regnis cum meridionali Ger·¹
mania rara omnino erant commercia. Desierant jam dudum piae per hasce regiones nostratium pere·
grinationeS, quorum memoriam adhuc servat index nominibus Scandinavorum etiam virorum refer·
tissimus, qui monasterium in Augia Divite positum olim visitavere ¹), cessaverant cruciatae expeditioneS,
elanguerat denique illa ad longa itinera propensitas gentium nostrarum inde a magnis populorum migrationi-
bus propria. Romam solum clerici beneficia apud curiam petere coacti nonnumquam adhuc adibant.
Studiosi nostrates in Parisiensem potissimum universitatem, deinde etiam in Pragensem vel in Oxfordensem

sese conferre solebant ²). Lipsiam quoque atque Coloniam ³) et Lovanium interdum visitabant nostrates,

 

¹) Anzeiger fur Kunde des deutschen MittelalterS, IV. p. 97 sqq„ Antiqvarisk Tidsskrist (Haun. 1845) p, 73 sqq.

²) Afferre libet verba canonici cujusdam Lincopensis, Parisiis a. 1414 versantis: Major est gloria urbis, quarn rumor:
immo Pragae, cujus sarnam putavi prius inaestimabilem, poni ad collationem curn Parisiis non meretur. (E. Benzelii
Monum. Historica vetera eccl. Sviogoth. Upsala 1709, 4 p. 162). Nomina studiosorum e Dania, Svecia‚ Norvegia,
qui Pragae, Ersordiae et Rostochii studiis vacavere, in collectione leguntur, quam ipse edidi (Matrikler over nordiske
Studerende ved fremmede Universiteter. fasc. 1).

3) Lipsienses e Dania et Nor-vegia studiosi in collectione locupletissima Danica: Nye kirkehistoriske Sarnlinger (II, p. 512
sqq.)‚ Colonienses (seculo XVI) ex tribus regnis nostris in Norvegica collectione: Historisk Tidsskrist III p. 481—
49¹ enumerantur.

