XV

 

Reputanti porro mihi, quomodo meis opibus donum compararem, tam sollemni occasione
haud plane indignum, visum est, ut programmatis loco ederem symbolam quandam ad historiam reforma-
tionis Germaniae pertinentem eandemque doctis viris hucusque incognitam, quam ut deprehenderem,
mihi ante aliquot annos felici casu contigerat.

Accidit enim a. 1877, ut in bibliotheca nostra academica, cui ipse olim praefui, varias sacrae
scripturae editiones perlustrans, exemplar quoddam Lutheranae versionis invenirem, adnotationibus re-
fertum, partim Latina, partim Germanica lingva conscriptiS‚ quae animum meum vehementer attenderent,
necesse erat. Extemplo enim vidi hasce adnotationes e calamo scriptoris cujusdam fluxisse, non solum
Luthero aequaliS, sed qui etiam cum augustissimo viro versatus ipse fuisset, et brevi intellexi, adnota-
torem fuisse Joannem Agricolam Islebiensem, virum tempore reformationis notissimum. Nam et nomen
in libro seriptum est, et omnia, quae de se ipse adnotator narravit, ea cum Agricolae historia atque
vita prorsus conveniunt. Mirabar scilicet, quod in Norvegiam venerat hicce liber AgricolanUS, sed fata
ejusdem nondum persequi valui et ne indagare quidem licuit, quo donante bibliotheca librum accepisset.
Hoc tantum constat, apud nos librum ita prorsus delituisse, ut ne ⁸unus quidem aut historicus aut
theologuS, eorum qui tum quidem viverent, umquam adnotationes Agricolae observasset.

Brevi post (pridie Non. Apr. 1879) in societatem scientiarum nostra biblia Agricolae attuli
et de adnotationibus iis, quae historici argumenti sunt, breviter locutus sum ¹). sed easdem in lucem edere
de anno in annum distuli non sine justa mei, id quod confiteor, amicorum quorundam reprehensione.
Mihi autem hasce Agricolae reliquias jam nunc denique edituro non multa opus est dicere.

Exemplar nostrum Lutheranae bibliorum versionis non totam sanctam scripturam complectitur.
Continet tantum Prophetas, libros apocryphos, qui vocantur, Novum Testamentum, quae omnia Witte-
bergae typis excudebat a. 1534 Johannes Lustius. In ea parte libri, qua prophetarum vaticinia continentur,
omnibus fere paginis vestigia calami Agricolani videntur, in apocryphis libris raro, in Novo Testamento
saepius. Maxima haud dubie adnotationum pars parvi aestimanda ideoque hic omissa est, ea autem,
quae aut historici sunt argumenti, aut quibus ingenium moresque auctoris quodammodo illustrantur,
descripsi atque prelo subjicienda curavi, eo ordine, quo in versione Lutheri scripta sunt, diligentissime
servat0. Quantum fieri potuit, etiam locOS‚ ad quos confessiones sive apophthegmata Agricolae respiciunt,
indicavi, ipse enim versu5‚ quibus notas suas adjecit, lineis subter eosdem ductis significare solebat. Ubi
autem adnotationes cum textu biblico minus connexae esse videbantur, indicavi tantum, quo in folio
Lutheranae versionis Agricola apophtegmata sua scripserit.

Nota sunt verba Lutheri: Si velis scire, quidnam ipsa vanitas sit, nulla certiore imagine
cognosceS, quam Islebii. Sed de contentionibus, quae Jo. Agricolae cum reformatoribus intercessere,

non meum, utpote in theologia hospitis, est judicare 2). Etiam ab historicis adnotationibus prudens et

¹) Vide: Forhandlinger i Videnskabsselskabet i Christiania 1879. p. 4.

³) Qua de re habemus etiam librum nostra lingua scriptum eundemque, qui extra Arctoi orbis fines observetur, dignum,
auctore J0. Clausen, Arusiensis in Dania dioceseos episcopo summe venerando: Lov og Evangelium i Forhold til
Christendoms-Forkyndelsen, forbandlet mellem Reformatoreme i wittenberg og Agricola fra Eisleben. (Haun. 1872).

