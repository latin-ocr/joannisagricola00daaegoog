XVI

 

voluntate abstinui. Facile sane licuisset, locis e variorum auctorum scriptis hinc inde collectis, purpureos
quasi pannos editioni meae adsuere, quo tamen vix aliud effecissem, quam ut in vanitatis incidissem
suspicionem. Ii enim, quorum studiis inservire optavi, meis nimirum commentariis minime indigebunt.

Una tamen de re pauca afferre non supervacaneum duxi.

Saepius memorat Agricola nonnuIIOS, multos imm0‚ suos adversarios post Schmalcaici belli
clades et tumultus in Daniam confugisse, theologos praesertim, quOS, notissimum illud Horatii carmen
(IV, 6, 14) significans, appellat: male feriatos, Dubitare tamen licebit, num fide digna haec sit narratio

Fuerat certe Christianus III, Daniae et Norvegiae rex, cum confoederatis Germaniae prin-
·cipibuS, Saxonico potissimum electore Hessiaeque landgravio multos per annos conjunctuS, sed, pace
inter Daniam et Carolum imperatorem Spirae a. 1544 facta, foedus illud paullatim coeperat elanguescere.
Nam licet optimi regis animus erga socios fortasse nondum refriguerit, haud dubie nobilibus Daniae,
quorum tum denuo magna facta erat praepollensque potestaS, nihil minus visum est exoptabile, quam
ut patria, nuper funestissimi belli procellis concussa, in nova et periculosa certamina incideret.

Imminente gravissimo a. 1546 Lutheranis periculQ iterum ac saepius a rege Daniae petiere,
ut aut opem ferret aut BatavoS‚ imperatori tum subjectOS, bello infestaret et, clauso freto, a mari Bal-
tico prohiberet, id quod paullo ante (a. 1542) haud frustra fecerat Christianus. Addebant precibus etiam
admonitiones, ut sibi ipsi rex caveret; Lutheranis Germaniae oppressi5‚ Danos etiam imperatorem, quod
a fide catholica defecissent, puniturum ¹). Tergiversans autem rex diverticulis utebatur. Adseverabat
suam in vera fide constantiam, increpabat Antichristum Romanum, hortabatur, ne animum desponderent
principeS, sperabat bellum pacificis actionibus posse componi, neque tandem queri supersedebat, quod
secum Fridericum Palatinum Christophorumque Oldenburgensem, veteres regis inimiCOS, principes quo-
dammodo conjunxissent ²). Constat etiam hoc anno regem diutino morbo ita correptum fuisse, ut vita
in discrimen posita, mortuus esse jam diceretur. Principes denique de efficaciori auxilio desperantes
pecuniamque tantum a Dauo petenteS‚ mense Sextili viginti millia thalerorum mutua accepere ita tamen,
ut hocce subsidium non ad bellum contra imperatorem gerendum, sed ad pericula, quae a Romano ponti-
fice imminerent, avertenda datum esse diceretur ³). Militabat hoc. tempore cum Joanne Friderico
Danus quidam nobilis Georgius Urne‚ quem magni aestimasse dicitur elector. Qui quum in Daniam
redux haud ita paucos equites adversus Carolum imperatorem pugnaturos collegisset, in F ionia jussu

regio cum commilitonibus captus et in custodiam datus est ⁴). Superest adhuc epistola, hactenuS‚ id

¹) »Dass der Gegentheil auch E. K. W„ dieweil Sie von wegen der Religion gegen Bischofen und andere Geistlichen
mehr, deun wir gehandelt‚ nicht werde verschonen». (Sax. et Hess. ad regem Dan. ex castris apud Thonewerder,
die 6 Aug. 1546; in arch. Haun.).

²) Vide litteras regis, in regestis epistolarum ad exteros principes datarum (0Ausliindisch Registr.») archivi Hauniensis
descriptas. observandae sunt etiam episto¹ae‚ quas rex ad Pomeranum Melanthonem aliosque reformatores hoc anno
dedit, in collectionem locupletissimam receptae, quam Casparo F riderico W'egener V. Cl., archi-vario Daniae optime
merito, debemus, *Aarsberetninger fra det Kongelige Geheimearchiv», vol. Ι.

³) Jo. Grammii ad Kragii historiam Christiani ΙΙΙ praes. p. 59.

⁴) Arild Huitfeld, Danmarks Riges Kronike p. 1514, Christian III.s Historie ved Krag og Stephanius (versio Dan.) p. 302.

 

